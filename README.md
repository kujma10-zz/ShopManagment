OnlineShopManagment
===================

მაღაზიის მართვის პროგრამა

ტექნოლოგიები: ASP.NET MVC 4, Entity Framework, MS SQL Server
წარდგენის ვადა: 13 ივლისი
ქულათა მასიმალური რაოდენობა: 35

პროექტი წარმოადგენს მაღაზიის საწყობის და გაყიდვების მართვის ინსტრუმენტს. პროექტის კლიენტის მხარე უნდა შესრულდეს Web ტექნოლოგიების გამოყენებით (კერძოდ ASP.NET MVC4). სისტემაში უნდა არსებობდეს 3 ტიპის მომხარებელი, საწყობის ოპერატორი, მაღაზიის ოპერატორი (მინიმუმ 2 მომხმარებელი), მაღაზიის მენეჯერი. თითოეული ამ მომხმარებელთგანი ხედავს მისთვის განკუთვნილ ინტერფეისებს და აქვს მისთვის დასაშვებ ოპერაციებზე წვდომა.

ზოგადი ინტერფეისი
პროგრამას გააჩნია ზოგადი ინტერფეისი, რომელიც საერთა ყველა მომხმარებლისათვის. ეს არის ავტორიზაციის გვერდი, ასევე შიდა გვერდის ძირითადი შაბლონი, სადაც განთავსებულია მენიუ და სისტემიდან გასვლის ღილაკი. მენიუს განლაგება შეგიძლიათ აირჩიოთ როგორც ვერტიკალური (ძირითადი ფანჯრის მარცხენა მხარეს), ისე ჰორიზონტალური (ძირითდი ფანჯრის ზედა მხარეს). 
საწყობის ოპერატორი
სისტემაში შესვლის შემდეგ, საწყობის ოპერატორი ხედავს მენიუს შემდეგ პუნქტების: 
•  პროდუქციის კატეგორიები
•	პროდუქციის ტიპები
•	საწყობები
•	საწყობის ნაშთები
პროდუქციის კატეგორიები
მოცემული მენიუს ქვეშ ჩანს პროდუქციის კატეგორიების ჩამონათვალი (ჰიგიენის საშუალებები, საკვები პროდუქცია, საყოფაცხოვრებო ტექნიკა და ა.შ)
საწყობის ოპერატორს უნდა შეეძლოს დაამატოს ახალი კატეგორიები, შეცვალოს არსებული კატეგორიები, გააუქმოს (და არა წაშალოს) არსებული კატეგორიები.
თითოეულ კატეგორიას უნდა გააჩნდეს დასახელება და აღწერა. დასახელების მაქსიმალური სიგრძეა 150 სიმბოლო, აღწერის მაქსიმალური სიგრძეა 300 სიმბოლო.
კატეგორიის გაუქმება შესაძლებელია მხოლოდ იმ შემთხვევაში, თუ კატეგორიის ქვეშ არცერთი პროდუქციის ტიპი არაა დარეგისტრირებული. სხვა შემთხვეაში უნდა გამოვიდეს შეცდომა: „კატეგორიაში რეგისტრირებულია პროდუქციის ტიპები. კატეგორიის გასაუქმებლად აუცილებელია კატეგორიაში რეგისტრირებული ტიპების წაშლა“

პროდუქციის ტიპები
საწყობის ოპერატორს უნდა შეეძლოს პროდუქციის ტიპების მართვა. პროდუქციის ტიპი წარმოადგენს უშუალოდ პროდუქტის კლასიფიკატორს, რომლითაც შემდგომ მოხდება ვაჭრობა (მაგალითად კარაქი სანტე, საპონი Protex და ა.შ.)
თითეულ პროდუქტის ტიპს უნდა გააჩნდეს დასახელება (მაქსიმუმ 150 სიმბოლო), აღწერა (მაქსიმუმ 300 სიმბოლო), კატეგორია რომელსაც ის ეკუთვნის (ჰიგიენური საშუალებები, საკვები პროდუქტები და ა.შ.), ერთეულის ფასი (მცოცავმძიმიანი ციფრი)
საწყობის ოპერატორს უნდა შეეძლოს პროდუქტის ტიპის დამატება, რედაქტირება და გაუქმება. ტიპის წაშლა შესაძლებელია მხოლოდ იმ შემთხვევაში, თუ ამ ტიპზე საწყობში არცერთი პროდუქტი არ იძებნება. სხვა შემთხვევაში უნდა გამოვიდეს შეტყობინება „პროდუქტის ტიპის გაუქმებულია შეუძლებელია. ამ ტიპზე საწყობში რეგისტრირებულია პროდუქცია.“

საწყობების მართვა
საწყობის ოპერატორს უნდა შეეძლოს საწყობების მართვა. საწყობი წარმოადგენს ფიზიკური საწყობის აღმწერ ობიექტს სისტემაში. თითოეულ საწყობს გააჩნია დასახელება (მაქსიმუმ 150 სიმბოლო), აღწერა (მაქსიმუმ 300 სიმბოლო), მისამართი (მაქსიუმ 150 სიმბოლო), გახსნის თარიღი, დახურვის თარიღი.
ოპერატორს უნდა შეეძლოს ახალი საწყობის დამატება, არსებული საწყობის რედაქტირება და დახურვა. თუ საწყობის დახურვის მომენტში, ამ საწყობში ერთი მაინც პროდუქტი ირიცხება, სისტემამ უნდა გამოიტანოს შეტყობინება: „საწყობი არ არის ცარიელი, საწყობის დახურვისათვის აუცილებელია საწყობის გაცარიელება, ან პროდუქციის სხვა საწყობებში გადანაწილება“. საწყობის დახურვის შედეგად საწყობს უნდა გაეწეროს დახურვის თარიღი.
ღია საწყობებში შესაძლებელია პროდუქციის შეტანა და გადატანა. პროდუქციის შეტანა შესაძლებელია პროდუქციის შესყიდვის ოპერაციით. პროდუქციის შესყიდვის ოპერაციისას ფიქსირდება შესასყიდი პროდუქტის კატეგორია, ტიპი და რაოდენობა. შესყიდვის შემდეგ, საწყობში არსებული პროდუქციის რაოდენობა უნდა გაიზარდოს.
ერთი ღია საწყობიდან მეორე ღია საწყობში შესაძლებელია პროდუქციის გადატანა. გადატანა ხდება სრულად ან ნაწილობრივ. გადატანის ოპერაციისას ოპერატორი ირჩევს საწყობს საიდანაც ხდება პროდუქციის გატანა, საწყობს, სადაც ხდება პროდუქციის შეტანა, პროდუქციის კატეგორიას, პროდუქციის ტიპს და რაოდენობას. რაოდენობა უნდა იყოს ნაკლები, ვიდრე საწყობის არსებული ნაშთი. ანუ თუ საწყობში გვაქვს 100 საპონი, 101 საპონის გადატანის მცდელობაზე უნდა ამოვარდეს შეცდომა: „მითითებული პროდუქციის რაოდენობა აღემატება საწყობის ნაშთს“.
საწყობებით ოპერირება შესაძლებელია მხოლოდ იმ შემთხვევაში, თუ ორივე საწყობი ღიაა.

საწყობის ნაშთები
საწყობის ოპერატორს უნდა შეეძლოს სისტემის ერთ ფორმაზე ნახოს ხის სტრუქტურით, ერთგვარი ანგარიში საწყობების და პროდუქტების შესახებ. ანგარიშს უნდა ქონდეს შემდეგი სახე:

საწყობი 1
•	პროდუქტის კატეგორია 1
o	პროდუქტის ტიპი 1 – 100 ცალი
o	პროდუქტის ტიპი 2 – 30 ცალი
•	პროდუქტის კატეგორია 2
o	პროდუქტის ტიპი 1 – 30 ცალი
o	პროდუქტის ტიპი 2 – 20 ცალი
საწყობი 2
•	პროდუქტის კატეგორია 1
o	პროდუქტის ტიპი 1 – 40 ცალი
o	პროდუქტის ტიპი 2 – 50 ცალი
•	პროდუქტის კატეგორია 2
o	პროდუქტის ტიპი 1 – 20 ცალი
o	პროდუქტის ტიპი 2 – 40 ცალი

მაღაზიის ოპერატორი
მაღაზიის ოპერატორი ახდენს საწყობებში არსებული ნაშთების მიხედვით პროდუქციის გაყიდვას მაღაზიებიდან. სისტემაში შესვლის შემდეგ, მაღაზიის ოპერატორს უჩანს მენიუ შემდეგი პუნქტებით:

•	გაყიდვები
•	ისტორია
გაყიდვები
მენიუს ამ პუნქტში შესვლის შემდეგ, ოპერატორი ხედავს მხოლოდ მის მიერ, მიმდინარე დღეს გაყიდულ პროდუქციას. გვერდის ბოლოში კი ჩანს ჯამურად პროდუქციის რაოდენობა და ჯამურად პროდუქციის ფასი.
გაყიდვების სიაში, თითოეულ ჩანაწერში უნდა ჩანდეს პროდუქტის კატეგორია, პროდუქტის ტიპი, საწყობი, გაყიდვის თარიღი, ერთეულის ფასი, გაყიდული რაოდენობა, ჯამური ფასი.
გაყიდვების სიაში არსებული დამატების ღილაკზე დაჭერით, გამოდის ახალი გაყიდვის ფორმა. ფორმაში ოპერატორი უთითებს პროდუქტის კატეგორიას, პროდუქტის ტიპს, საწყობს, მითითებული ველების არჩევის შემდგომ,ავტომატურად უნდა შეივსოს (readonly რეჟიმში) 2 ველი, ერთეულის გასაყიდი ფასი, რაოდენობა საწყობში. ოპერატორი ასევე უთითებს გასაყიდ რაოდენობას (ამ ველის მნიშვნელობა ნაკლები ან ტოლი უნდა იყოს საწყობში პროდუქტის რაოდენობაზე), რის შემდეგაც ავტომატურად ივსება (readonly რეჟიმში) ჯამური ფასი. „გაყიდვა“ ღილაკზე დაჭერით ხდება გაყიდვის გატარება სისტემაში, ხოლო შესაბამის საწყობში ხდება პროდუქციის რაოდენობის შემცირება.
გაყიდვების სიაში არსებული „დაბრუნება“ ღილაკზე დაჭერით, ხდება სიაში მონიშნული გაყიდვის ჩანაწერის ანულირება (არ იშლება ბაზიდან, ხდება უბრალოდ სტატუსის შეცვლა დაბრუნებულზე და ჯამურ ნაშთებში მსგავსი ჩანაწერების გათვალისწინება არ უნდა მოხდეს, ასევე უნდა მოხდეს საყობის ნაშთის უკან დაბრუნება) დაბრუნებულ ჩანაწერს გვერდით უნდა ეჯდეს ნიშანი “x"

ისტორია
ისტორიის გვერდი წარმოადგენს გაყიდვების ანალოგიურ გვერდს, 2 სხვაობით:
1.	ამ გვერდიდან შეუძლებელია გაყიდვა და დაბრუნება
2.	ამ გვერდზე დამატებულია თარიღობრივი შუალედის ასარჩევი (default-ად საბოლოო თარიღია მიმდინარე დღე, ხოლო საწყის თარიღად საბოლოოს - 3 დღე) და ღილაკი ძიება
ღილაკი ძიებაზე დაჭერით, უნდა მოხდეს მიმდინარე ოპერატორის მიერ ჩატარებული გაყიდვების და დაბრუნებების სიის გაფილტვრა თარიღობრივი შუალედის მიხედვით. დაბრუნებულ ჩანაწერს გვერდით უნდა ეჯდეს ნიშანი “x" 
სიის ბოლოში უნდა იყოს აჯამული ინფორმაცია გაყიდული პროდუქტების რაოდენობის და ჯამური თანხის შესახებ.



მაღაზიის მენეჯერი
მაღაზიის მენეჯერი სისტემაში შესვლის შემდეგ ხედავს მენიუს 2 პუნქტს: საწყობის ნაშთები, რომელიც ანალოგიურია საწყობის ოპერატორის შესაბამისი მენიუს პუნქტისა და ისტორია, რომელიც ანალოგიურია მაღაზიის ოპერატორის შესაბამისი მენიუს პუნქტისა, ერთი სხვაობით:
ისტორიის გვერდზე, დამატებით ჩანს ერთი Dropdown სია, საიდანაც მაღაზიის მენეჯერი ახდენს სასურველი ოპერატორის არჩევას. ამ სიაში, გარდა ოპერატორებისა, ჩანს სიტყვა „ყველა“. თუ არჩეულია „ყველა“, სიაშ უნდა გამოჩნდეს ყველა ოპერატორის მიერ შესურლებული გაყიდვა და დაბრუნება, ხოლო თუ არჩეულია მხოლოდ ერთი კონკრეტული ოპერატორი, უნდა მოხდეს მხოლოდ ამ ოპერატორის ჩანაწერების გაფილტვრა, მითითებული თარიღობრივი შუალედისათვის.
